## Johdanto

Tällä kurssin osalla emme käsittele monimutkaisia tekoälyalgoritmeja, vaan rakennamme ymmärrystä verkkoteknologioista, sekä syvennämme perustason ohjelmointitaitoa aiheilla, jotka on välttämättömiä ohjelmistorobotiikan ja tekoälynpalveluiden ohjelmallisessa hyödyntämisessä.


**Python-sanakirjat ja JSON (JavaScript Object Notation):**
Opitte, miten Python-sanakirjoja käytetään tehokkaasti datan strukturointiin ja miten JSON-muoto mahdollistaa datan vaihdon eri järjestelmien ja sovellusten välillä.

Python-sanakirjat ovat tietorakenteita, jotka tallentavat dataa avain-arvo -pareina, mahdollistaen jäsennellyn tiedon käsittelyn ohjelman sisällä. JSON (JavaScript Object Notation) on kevyt, tekstipohjainen tiedonvaihtomuoto, joka on hyvin samanlainen rakenteeltaan ja jota käytetään laajasti datan siirtoon eri järjestelmien välillä. Pythonissa on erittäin helppoa muuntaa Python-sanakirja JSON-merkkijonoksi ja päinvastoin käyttämällä sisäänrakennettua json-moduulia, mikä on keskeistä datan käsittelyssä tekoälyprojekteissa.

**Tiedostojen käsittely:**
Tiedostot ovat tietokoneelle tallennettuja nimettyjä tietokokonaisuuksia, jotka voivat sisältää esimerkiksi tekstiä, kuvia, ohjelmakoodia tai strukturoitua dataa. Ohjelmallinen tiedostojen käsittely tarkoittaa kykyä lukea tietoa tiedostoista ja kirjoittaa uutta tietoa niihin ohjelmakoodin avulla, ilman manuaalista avaamista ja muokkaamista. Esimerkiksi ohjelmistorobotiikassa (RPA) tämä on erittäin hyödyllistä: botti voi automaattisesti lukea käsiteltävät tiedot vaikkapa Excel-tiedostosta, CSV-tiedostosta tai lokitiedostosta, suorittaa niiden perusteella tehtäviä ja lopuksi kirjoittaa tulokset tai raportin uuteen tiedostoon, tehostaen ja automatisoiden rutiininomaisia prosesseja.

**Web-teknologiat (WWW):**
Monet tekoälysovellukset ovat web-pohjaisia tai hyödyntävät web-rajapintoja datan keräämiseen tai tulosten esittämiseen. Perehdymme:
*   **HTML, CSS ja JavaScript:** Näiden avulla ymmärrätte, miten web-sivut toimivat.
 *   **HTTP ja Rajapinnat (API):** Opitte, miten data liikkuu verkossa HTTP-protokollan avulla ja miten voitte hyödyntää ulkoisia rajapintoja (API) datan hakemiseen. Monet tekoälypalvelut (esim. kuvantunnistus, kielenkäsittely) ovat saatavilla API-rajapintojen kautta.

Tavoitteenamme on, että kurssin jälkeen ette ainoastaan ymmärrä näitä teknologioita teoreettisesti, vaan osaatte myös soveltaa niitä käytännössä.